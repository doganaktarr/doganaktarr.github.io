---
title: Ocak ayında neler okudum/izledim?
author: Doğan Aktar
date: 2021-2-01 01:43:00 +0800
categories: [Blogging]
tags: [book]
---
## A New Post

#### `Kitaplar`

## Ateşle Oynayan Kız - Stieg Larsson (Pegasus)
Millennium serisinin 2. Kitabı olan Ateşle Oynayan Kız'ı, serinin ilk kitabını okuduktan çok uzun bir süre sonra bu ay okudum. İlk kitabı biraz kalın olmasına rağmen çok sürükleyici olduğu için kısa bir sürede bitirmiştim. Aynı şekilde bu kitabı da kalın olmasına rağmen 2 hafta gibi bir sürede bitirdim. Eğer polisiye ve gizem seviyorsanız kesinlikle tavsiye edeceğim bir seri. Yazar maalesef 4. kitabı yazarken hayatını kaybetmiş fakat başka bir yazar tarafından seri devam ettirilmiş. Ama ben yazarın yazdığı serinin 3.kitabı olan Arı Kovanına Çomak Sokan Kız'ı da okuyup seriyi kendimce bitirmek istiyorum. Kitaba gelirsek bu kitapta baş karakterimiz olan Lisbeth Salanderin iç dünyasını ve onun hakkında bilmediğimiz bir çok şeyi öğreniyoruz. Ve tabii ki yine çözülmesi gerek harika bir vaka. Bu kitap serisi hakkındaki tek pişmanlığım ilk kitabın filmini izlemek oldu. Çünkü başrol kendi kafamda kurduğum Lisbeth Salander'e hiç mi hiç benzemiyordu. Ve sevmediğim başka bir nokta da kitapta karakterimizin dövmesinin omuzdan kalçaya kadar uzandığını söylerken kapak tasarımında ve filmde sadece ufacık bir ejderha. nıç nıç. Kitaba puanım 8/10
![]({{site.baseurl}}/https://encrypted-tbn0.gstatic.com/images?q=tbn:ANd9GcTdOl0PjP9GQSdvUtSBdTRsVEdtJXG3LlESuiSTuGQyF3y1PWFX)
## Dönüşüm - Franz Kafka (Can)
Bir oturuşta okunup bir ömür hatırlanacak bir kitap. Kafka'nın okuduğum ilk kitabı. Mutlaka başka kitaplarını da okuyacağım. Kitaba puanım 7.5/10

kafka demiş ki: ailenizin ya da toplumun biçtiği rolü oynamak zorundasınız, artist kaprisi yapamazsınız, çünkü böyle bir hakkınız yok. o rol oynanacak! aksi halde dışlanmanız o kadar kolay ve çabuk olur ki silinip gitmeniz mutluluk verir.

ekşi sözlükte qantar isimli kullanıcının yazdığı bu satırlar her şeyi özetliyor sanırım.

Kitabın sonundaki Kafka'nın kız arkadaşına yazdığı mektupları okuması da ayrı bir keyif verdi. Yazarın hislerini, düşüncelerini ilk elden okumak çok hoşuma gitti. Ve yine hoşuma gitmeyen bir nokta kapak tasarımı, tasarımları. Yazarın mektuplarından birinde kitabı basacak yayınevinin kitap kapağına özellikle bir böcek resmi konulmamasını istiyor, konulacaksa odanın bir resmi olabilir diye belirtiyor. Ancak günümüzde bile neredeyse tüm yayınevlerinin kapak resmini hamamböceği yapmasını pek sevemedim.

## Saf Bir Yürek - Gustave Flaubert (Can Kısa Klasikler)
İyi yürekli bir kadının kısa bir yaşam öyküsü. Çok bir beklentiye girilmeden bir oturuşta bitirelecek tatlış bir kitap. Kitaba puanım 7/10

## Nasıl Ölünür - Emile Zola (Can Kısa Klasikler)
“Ölüm gerçek, ölüm döşeği tabu, cenaze ortak, yas bireysel... Peki ölüm herkesi eşitler mi ? “

Toplumun farklı kesimleri için ölümün neler ifade ettiğini düşündürten bir kitap. Kısa bir kitap olmasına rağmen içinde farklı öyküler barındırıyor. Kitaba puanım 7/10

## Polikuşka - Lev Nikolayeviç Tolstoy (Can Kısa Klasikler)
Geçmişinde kötü alışkanlıkları olan 5 çocuk babası bir köylünün kendini köy hanımına ve köye kanıtlamaya çalışırken başına gelenlerin anlatıldığı trajik bir hikaye. Gerçek bir olaydan esinlenilmesi hikayeyi daha bir sarsıcı yapıyor. Kitaba puanım 8/10

## Sonsuzluğun Sonu - Isaac Asimov
Sanırım okuduğum 2. bilim kurgu kitabı.(İlki Zaman Makinesi). Kitabın henüz %30 larındayım. Düşüncelerimi gelecek ay yazacağım :) 

### `Filmler`

## The Lobster
Bekarların avlanıp hayvana dönüştürüldüğü bir dünya. Film içindeki eleştiriler (Birisiyle evlenebilmek için mutlaka ortak bir yanınızın olması gerektiği vs.), kara mizahlar ("sorunlarınızı aranızda kendiniz çözemezseniz size bir çocuk tahsis edilecek, her zaman işe yaramıştır"), güzeldi. İzlenmesi için tavsiye edebileceğim bir film. Benim puanım 7/10

## Kara Şovalye
Batman karakterini çok da sevmesem de akıcı ve güzel bir filmdi. Süper kahraman filmlerinde nedense bir şey düşünemiyorum. Kötü karakter kurtarılacak kız yükselen kahraman. Yönetmen ve Joker sayesinde sıkılmadım. Filme puanım 6/10

## Aile Arasında
Ailemle beraber izlediğim bol bol kahkaha attığımız çok güzel bir komedi filmiydi. Engin Günaydın harika oynamış. Türk komedi filmi olarak benim için en iyi filmlerden biriydi diyebilirim.

## Bay Evet
Her şeyden kaçınan, hayır demeyi alışkanlık haline getiren birinin hayatına evet kelimesini sokmasıyla hatta neredeyse hayatındaki tek kelimenin evet olmasıyla hayatının değişmesini anlatan harika bir film. Hayata bakış açınızı ve bir şeyler için geç kalmayıp harekete geçmenizi sağlayabilir. Filme puanım 8.5/10

## The Terminal
Çok tatlış bir Tom Hanks filmi. Bir söz için Amerika'ya gelip havaalanına indikten sonra vatanında savaş çıkan karakterimizin başından geçen bir hikaye. İzledikten sonra verilen sözün tutulması artık sizin için daha bir hoş olacak. 
Filme puanım 8.5/10

## 21
Televizyonda denk geldiğim 15 dakikasını izleyip güzelmiş diyip bilgisayarda baştan açtığım bir film. Matematikte çok iyi olan bir üniversite öğrencisinin okul parası için kumara başlaması daha doğrusu buna başta kumar olarak değil de bir sayı tutma oyunu olarak başlamasıyla başından geçen olaylar. Keyifli bir filmdi. Filme puanım 6.5/10

## Marriage Story
Gerçekçi ve güzel bir evlilik-boşanma hikayesi. Adam Driver'ın oyunculuğu harikaydı. Filme puanım 7/10

## Kelebeğin Rüyası
Dün ailemle izledik. Yalnız olsam çok büyük ihtimalle ağlardım. 2. Dünya savaşı zamanlarında iki veremli şairin dostluğunu yaşadıkları zorlukları, o devirdeki insanların maden işçilerinin yaşadıkları zorlukları anlatan gerçek bir hayat hikayesi. Sanırım gerçek hayat hikayeleri beni hep kurgulardan daha bir çok etkiliyor. Özellikle filmin sonunda gerçek karakterlerin gösterildikleri o kısa anlar. Filme puanım 7.5/10

